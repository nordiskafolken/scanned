Om nödvändigheten studera vindarna

I NÄRVARANDE kapitel förklaras några egendomliga iakttagelser
från skilda landsändar, särskildt från de nordiska regionerna,
rörande solens och månens egenskaper, betraktade i samband med lufteras
beskaffenhet. Rönen äro följande: när solen går upp klar, dock
utan stickande hetta, betyder det en vacker dag; är hon blek, betyder
det hagel. Är solnedgången klar och följande dags soluppgång
likaså, kan man vara förvissad om en vacker dag. Är solen vid uppgåendet
saffransfärgad, angifver det regn, liksom man har att vänta blåst,
när molnen före soluppgången äro röda. Om solen går upp bland röda
moln, betyder det att regn drager sig samman. När skyarna rodna kring
den nedgående solen, lofvar det klart väder för kommande dag, men
om de sprida sig vid hennes uppgång, dels mot söder, dels mot norr,
medan det för öfrigt förblir klart omkring själfva solen, förebådar det icke
dess mindre regn och blåst. Om det regnar vid solnedgången eller solens
strålar draga till sig moln, har man att vänta en hård storm följande dag.
Om åter vid uppgången solens strålar skarpt framträda, bebådar det regn,
äfven om de ej äro orngifna af moln. Hopa sig moln före soluppgången,
betyder det häftiga regnskurar; drifvas de undan från öster och draga sig
mot väster, lofvar detta vackert väder. För den händelse att moln omsluta
solen, men denna själf det oaktadt förblifver klar och utan ringar, har
man att vänta så mycket häftigare storm; har solen en dubbel gård, blir
stormen än våldsammare. Om detta inträffar vid solens upp, eller nedgång,
så att dessutom molnen äro rödfärgade, är detta förebud till den
skarpaste storm. Går nioinsamlingen ej runds om solen, utan lägrar sig
emot någon sida, vinden må nu vara hvilken som helst, så bebådas detsamma.
Komma molnen från söder, betyder det starkt regn. Omgifves
den uppgående solen af en gård, har man att vänta blåst från den sida där
gården brister. Flyter gården ut i rymden jämnt på alla sidor, blir det klart
väder. Visa sig strålar före solens uppgång, bebåda de regn och blåst.
Lägger sig en ljus krets [gård] omkring den nedgående solen, kan en lindrig
storm väntas under natten; är kretsen tät som en dimma, blir stormen hårdare;
uppträder den när solen håller på att försvinna, betyder det blåst.
Lika uppmärksamt iakttager man månen på den fjärde dagen. Om
han går upp i glans och lyser med klart sken, tros det förebåda klart
väder; är han rödlätt, betyder det blåst; är han mörk, regn. Står månen
upprätt och företer inskärningar, betyder det blåst; visar han sig dunkel,
betyder det regn. Är det nordliga hornet skarpt och stelt, betyder det
blåst [från detta håll]; är det undre så beskaffadt, bebådas sydlig vind;
stå bägge hornen upprätt på den fjärde dagen, betyder det en blåsig natt.
Är månen upprätt den fjärde dagen, så förebådar det svår storm på hafvet,
med mindre att han har en ring omkring sig; i sådant fall har man
ej att vänta oväder före nästa fullmåne. Om vid fullmåne halfva månen
är ren och klar, betyder det vackra dagar; är han röd, betyder det blåst;
om han är mörk, betyder det regnskurar. Har månen inneslutit ett moln
i en krets, betyder det blåst; bryter han igenom detta moln, så att dubbla
kretsar bildas, bebådas en häftigare storm; och ännu våldsammare blir
denna, om kretsarna äro tre och allteftersom de äro antingen ljusa eller
mörka, afbrutna eller sönderslitna. När vid nytändning månens öfre horn.
uppstiger norr ut, kommer han att gifva regn i sitt aftagande. Ser man
en ring orngifva månen, när han är full, bådar han blåst från det håll, där
denna är starkast lysande. Därest månen vid sin uppgång visar grofva
horn, förespås ohyggligt oväder, Om åter månen den fjärde dagen har
en gård omkring sig, medan västlig vind blåser, så kommer under hela
månaden vinterlig temperatur att råda. fint månen den femtonde dagen
företer stark eld färg, förebådar det häftiga stormar. I månens bana särskiljas
sju kritiska punkter, nämligen så ofta han faller inom solvinkeln.
De flesta pläga endast vid tiden för dessa iakttaga förebud för det tillkommande;
de äro den 3, 8, 11, 15, 19, 23 och 25 [dagen i månhvarvet]. Rörande de har ofvan
nämnda strålarna och strimmorna af sol och måne har Seneca (Naturales questiones, bok VI)
gifvit tillräcklig utredning, i det han betygar, att det gifves ett visst
slags ›enstråliga sådana, som, därest de, fina och skarpa samt åtskilda från hvarandra,
sändas ut genom trånga öppningar, äro tecken till kommande regnväder. Nästan alla kometer
synas visa sig i norr under Vintergatan, däremot aldrig i väster, under en
tid som, om man får tro Plinius (bok II, kap. 25), varar
kortast sju och som längst åttio dagar.

- Klar sol.
- Andra färger på solen.
- Saffransfärgad.
- När solen går ned i rödt.
- Skarpa strålar vid soluppgången.
- Moln.
- Hvarifrån blåst är att vänta.
- Ljus gård omkring den nedgående solen.
- Månens ena horn skarpt.
- Fullmåne.
- Nymåne.
- Månbanans sju kritiska punkter.
- Kometer.
